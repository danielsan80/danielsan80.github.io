---
layout: post
title:  "Hello World"
categories: [Idee]
tags: [helloworld, idea]
---
![Hello World](/images/posts/hello-world.jpg)

*Pubblicato originarimente [qui](http://blog.danilosanchi.net/2012/11/11/ciao-mondo/){:target="_blank"}*

*Ma guarda questo!!! Non ha neanche cambiato il titolo del post d’esempio di WordPress…*


Beh, in realtà è il titolo che gli avrei dato comunque.
Avrei dato questo titolo al mio primo post perché è il nome della prima applicazione che si fa quando si
impara un nuovo linguaggio di programmazione o dichiarativo oppure un nuovo framework:
la *Hello World Application*.

Che sia il Basic con il mitico Commodore 64, il Pascal, il C o il C++, l’HTML, l’ASP o il PHP, Javascript,
Symfony 2… WordPress, la prima cosa che si cerca di ottenere è far si che in qualche modo venga scritta
la frase *Hello World*.


Sicché questo è il mio primo post che scrivo sul mio primo blog credo che non si possa che chiamarlo *Hello World*.


*Si va beh! Già 3 paragrafi per dire sta c@#!a! Ma mi vuoi dire chi sei, che vuoi da me e perché dovrei degnarmi di
leggere ogni tanto gli articoli del tuo blog?*

Il mio nome è Danilo, vivo a Riccione e Internet è la mia più grande passione. Per questo motivo faccio lo sviluppatore Web.

Che scriverò in questo blog?

Credo che molti cedano alla tentazione di aprire un blog per sfogarsi pubblicando le proprie opinioni.
Io non ho intenzione di scrivere qui le mie opinioni. Credo che, per chi legge, le mie opinioni valgano
meno di 2 centesimi.

Racconterò delle storie, farò degli esempi, userò metafore, farò citazioni, condividerò informazioni.
Vi parlerò di Internet e di persone, di tecnologia e di come sta cambiando il mondo.
Vi parlerò di cose che molti nemmeno immaginano, cose di cui sono venuto a conoscenza col tempo e
che guardando indietro mi fanno esclamare *Se l’avessi saputo prima!*. Insomma vi parlerò di 
[cose che voi umani](https://www.youtube.com/watch?v=Rvqm_1NhgR4&feature=related){:target="_blank"}… (cit.)
e che sarebbe un peccato vadano perdute come lacrime nella pioggia.

Inoltre ogni volta che scoprirò qualcosa di nuovo, magari un po’ tecnico, ogni volta che mi verrà un’idea, avrò un posto in cui abbozzare un tutorial o un semplice suggerimento per dare il mio contributo.

Insomma, cercherò attraverso questo blog di dire ciò che potrebbe essere interessante leggere e non ciò che piacerebbe a me scrivere.

Non ci resta che provare… vediamo che succede. A presto!